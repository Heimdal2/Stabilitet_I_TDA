\section{Introduksjon}

I denne oppgaven setter vi opp et sentralt resultat
i topologisk dataanalyse kalt stabilitetsteoremet.
Teoremet gir et grunnlag for hvorfor TDA (topologisk
dataanalyse) er et nyttig verktøy for å studere
punktskydata fra eksperimenter eller annen type
datainnsamling. Vi lager et topologiske rom for ethvert
reelt tall ut av datasettet og beregner homologien til
rommene. Dette gir oss et vektorrom for ethvert reelt
tall. Det er homologiene og spesifikt "oppståelsen" og
"døden" av et basiselement av homologiene vi er
interesserte i. Vi formulerer livet til et basiselement
som et intervall som starter ved elementets oppståelse og
slutter ved dens død. Mengden av alle intervallene som
beskriver livet til basiselementene for homologiene er
kalt strekkoder og samlingen av homologiene sammen med
overgangsavbildinger mellom homologiene er kalt
varighetshomologien til et datasett. Vi definerer en type
avstand mellom to varighetshomologier kalt en
innflettingsavstand. Vi definerer også en liknende avstand
på strekkoder som vi også kaller en inflettingsavstand, vi
definerer en annen avstand på strekkoder kalt
flaskehalsavstanden og viser at innflettingsavstanden og
flaskehalsavstanden er like. Stabilitetsteoremet sier at
innflettingsavstanden av varighetshomologier er lik
innflettingsavstanden av deres korresponderende
strekkoder. Oppgaven gir et kategorisk og mer generalisert
perspektiv på stabilitet og varighetshomologier med
resultater fra \citep{Bauer2020}. I stedet
for å se på varighetshomologier av datasett ser vi på
samlinger av vektorrom indisert av reelle tall og
overgangsavbildinger mellom dem vi kaller disse
varighetsmoduler. I stedet for strekkoder
av varighetshomologier ser vi på
multimengderepresentasjoner av intervaller som vi også
kaller strekkoder. Vi gir en korrespondans mellom
strekkoder og varighetsmoduler.
